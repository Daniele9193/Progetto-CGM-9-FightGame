# Progetto-CGM-9-FightGame

Per lavorare sul progetto in Unity occorre clonarlo nella cartella di lavoro di interesse, in Unity Hub selezionare Add ed inserire il path per la cartella Fighting Game 2.0, una volta che il progetto è stato aggiunto è possibile avviarlo e lo avrete pronto per la modifica.

Avviato il gioco tramite il tasto play di Unity, ci verrà mostrata una schermata in cui poter accedere al menu delle opzioni in cui vengono illustrati i comandi che possono essere usati all'interno del gioco per controllare il nostro personaggio, oppure tramite il tasto Game Play è possibile accedere alla schermata di selezione del rivale.
Dopo aver selezionato il rivale tramite le frecce presenti ai lati del personaggio, accediamo tramite l'apposito pulsante alla schermata di selezione dell'arena in cui possiamo scegliere tra 6 diverse arene, mentre le altre 6 sono state aggiunte per sviluppi futuri. L'ultimo passo è quello della scelta del personaggio controllato dall'utente, così come avveniva per il rivale, la selezione viene confermata premendo sul pulsante Game Start, il quale avvia il gioco.

Nella schermata di gioco l'utente può muovere il suo personaggio con i seguenti tasti della tastiere:
* A -> movimento a sinistra
* D -> movimento a destra
* J -> pugno sinistro
* I -> pugno destro
* L -> calcio sinistro
* K -> calcio destro
* SPACE -> parata
* SHIFT -> attiva l'impenetrabilità (con potere al massimo)

In alto nella vista di gioco troviamo le barre di vita e potere, il potere aumenta la sua carica quando il giocatore colpisce l'avversario. Quando il potere è al massimo, è possibile attivare il potere speciale premendo il tasto SHIFT, in questo modo il giocatore diventa impenetrabile e non può subire danni per i seguenti 5 secondi. Con l'attivazione del potere viene mostrata un'icona, raffigurante uno scudo, a sinistra della barra del potere.
Ogni colpo sferrato ha una probabilità del 5% di causare un danno critico.
Quando un combattente riceve un colpo critico subisce il doppio dei danni e viene sbalzato all'indietro cadendo per poi rialzarsi se viene premuto A o D.

Nel momento in cui uno dei due personaggi esaurisce la propria forza vitale, cade a terra e viene mostrata un'immagine accompagnata da una soundtrack a sottolineare l'esito della battaglia. Terminata la battaglia è possibile tornare alla schermata principale tramite l'apposito pulsante posto in basso a destra.
